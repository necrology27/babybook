Egyéni szociális

Arcot néz
Gyermeket hátára fektetni. A vizsgáló hajoljon arccal a
gyermek fölé 30—40 cm távolságra.
Értékelés: Elfogadható, ha a gyermek kifejezetten ránéz a
vizsgálóra vagy akármilyen módon megváltoztatja tevékenységét.

Visszamosolyog
Bejelentés alapján is elfogadható. Mosolygunk és beszélünk a gyermekhez. Nem érünk hozzá.
Értékelés: Elfogadható, ha a gyermek visszamosolyog. Ha ez
nem sikerül, megkérdezzük a szülőt, hogy mosolyog-e anélkül,
hogy megérintenék.

Spontán mosolyog
Szülő bemondása alapján is elfogadható. A vizsgálat alatt meg
kell figyelni, hogy a gyermek mosolyog-e a vizsgálóra, vagy
a szülőre minden érintési vagy hanginger nélkül.
Értékelés: Elfogadható, ha a gyermek bármikor a vizsgálat
alatt magától mosolyog. Ha ez nem látható, kérdezzük meg a
szülőt "Mosolyog-e a gyermek anélkül, hogy hozzáérne vagy szólna hozzá?"

Saját kezét nézi
A vizsgálat alatt figyeljük meg, ha a gyerek a saját kezére néz legalább néhány
másodpercig, nem csak rápillant véletlenül. Ha ez nem látható kérdezzük meg a szülőt,
hogy csinált-e ilyent a gyermek.
Értékelés: Elfogadható, ha a szülő igennel válaszol vagy a vizsgálat közben ezt tette a gyermek.

Erőfeszítést tesz játék megszerzésére
Egy játékot, ami a gyermeknek tetszik, tegyük az asztalra egy
kicsit messzebbre, mint ahogy eléri. Nem szabad túl sokáig
otthagyni és nem szabad túl messzire tenni. Ez megzavarhatja a gyermeket.

Darabosat eszik egyedül (keksz, kiflivég, babapiskóta)
Szülő bemondása alapján is elfogadható. Meg kell kérdezni,
hogy eszik-e a gyermek egyedül ilyen ropogós süteményt.
Értékelés: Elfogadható, ha a szülő azt mondja, hogy a gyermek
képes erre. "Nincs lehetőség" ha valamilyen okból nem kapott.

Tapsi-tapsi
Szülő bemondása is elfogadható. Próbájuk rávenni, hogy
tapsikoljon. Ne érintsük meg a gyermek kezét vagy karját.
Értékelés: Jó, ha a gyermek reagál erre. Ha ezt nem látjuk,
kérdezzük meg a szülőt, játszik-e ilyen játékokat a gyermek,
anélkül, hogy a szülő mozgatná a gyerek karját vagy kezét.

Kíváncsiságot fejez ki (bőgés nélkül)
Bemondásra el lehet fogadni. Kérdezzük meg a szülőt, hogy a
gyermek hogyan közli a kívánságait. (Pl. 'Hogyan tudatja
önnel a gyermek, hogy egy pohár vizet vagy egy játékot kér?)
Értékelés: Jó, ha a gyermek rámutat arra, amit akar, ráncigálja a felnőttet
vagy mond egy szót (Sírás nem fogadható el.)

Pápát integet
Ha lehetséges, akkor hajtsuk végre ezt, amikor a szülő és a gyermek vagy
a vizsgáló menni készül. Forduljon a gyermekhez és mondja, hogy pápá, miközben
integet neki. Ne érintsük a gyermek kezét vagy karját. Ha a gyermek nem reagál
kérdezze meg a szülőt, hogy szokott-e pápát integetni.
Értékelés: Jó, ha a gyermek reagál integetéssel vagy a szülő azt válaszolja, hogy szokott
integetni.

Labdázik a vizsgálóval
Gurítsunk labdát a gyermeknek és próbáljuk elérni, hogy visszadobja vagy gurítsa.
Értékelés: Jó, ha a gyermek gurítja vagy löki a labdát a
vizsgáló felé. (Ha a kezébe adja, nem elfogadható.)

Házimunkát utánoz
Szülő bemondása is jó. Kérdezzük meg a szülőt, utánoz-e a
gyermek házimunkát, pl.: portörlés vagy söprés.
Értékelés: Jó, ha a gyermek bármilyen fajta házimunkát
utánoz.

Csészéből iszik
Bemondásra el lehet fogadni. Kérdezzük meg a szülőt, hogy a
gyermek meg tudja-e fogni a csészét vagy poharat és úgy inni
belőle, hogy ne sok menjen mellé.
Értékelés: Jó, ha meg tudja csinálni (A csészének ne legyen
csőre.)

Egyszerű házimunkában segít
Bemondás is jó. Kérdezzük meg a szülőt, hogy a gyermek segít-e
egyszerű dolgokban otthon, pl. eltenni a játékait vagy odahoz-e valamit,
ha a szülő kéri.
Értékelés: Jó, ha a gyermek bármit segít otthon.

Kanalat/villát használ
Szülő bemondása is jó. Kérdezzük meg a szülőt, eszik-e a
gyermek kanállal, vagy villával, és ha igen mennyi megy mellé.
Értékelés: Jó, ha a gyermek tud kanállal vagy villával ételt
tenni a szájába és nem sok megy mellé.

Vetkőzik
Szülő bemondása elfogadható. Kérdezzük meg a szülőt, hogy a
gyermek le tudja-e venni valamilyen ruhadarabját: pl. kabátot, cipőt, alsóneműjét.
Értékelés: Jó, ha a gyermek le tudja venni ruhadarabját,
de sapka, zokni, pelenka nem számít.

Babát etet
Helyezzünk egy babát és egy játék cumisüveget az asztalra a gyermek elé. Mondjuk
neki, hogy etesse meg a babát vagy hogy adja a babának a cumit.
Értékelés: Jó, ha a gyermek a baba szájához teszi a cumit vagy egyértelműen
megpróbálja a szájába tenni. Ha szoptatást utánoz bátorítsuk, hogy használja az 
üveget. A szoptatás magában nem átmenő értékelés.

Ruhadarabot vesz magára
Bemondás is jó. Kérdezzük meg a szülőt, hogy a gyermek
fel tudja-e venni valamilyen ruhadarabját, pl. alsónadrág, zokni, cipő.
Értékelés: Jó, ha a gyermek akármilyen saját ruhadarabját
fel tudja venni. Nem kell befűzni a cipőt és nem kell a megfelelő láb.
(Rossz, ha a gyermek csak felnőtt méretű ruhát tud felvenni.)

Fogat mos segítséggel
Kérdezzük meg a szülőt, hogy meg tudja-e mosni a fogát egy kis segítséggel.
Ha igen, kérdezzük meg, hogyan csinálja.
Értékelés: Jó, ha a gyermek tartja a fogkefét és súroló mozgással húzza végig 
a fogain. A szülő segíthet a fogkefe irányításában, de a nagyrészét a gyerek kell
végezze. A szülő rakhatja a fogkrémet a fogkefére. Jelölje be a "Nincs lehetőség"
opciót, ha a szülő nem engedte a gyermeknek, hogy kipróbálja ezt.

Mossa és törli kezeit
Bemondás is jó. Kérdezzük meg a szülőt, hogy a gyermek meg
tudja-e mosni és törölni a kezét.
Értékelés: Csak akkor jó, ha mindkét feladatnak minden részét
el tudja végezni segítség nélkül, kivéve a csapok kinyitását,
ha nem éri el őket. A kéz ne maradjon szappanos és legyen
majdnem teljesen száraz.

Barát megnevezése
Kérjük meg a gyermeket, hogy nevezze meg egy pár barátját, játszópajtását,
olyant, aki nem vele él.
Értékelés: Jó, ha a gyermek elmondja a keresztnevét legalább egy barátnak.
Testvérek vagy unokatestvérek nevei nem számítanak, ha együtt élnek a gyermekkel.
Kisállatok vagy képzeletbeli barátok nevei sem számítanak.

Blúz felvevése
Kérdezzük meg a szülőt, hogy fel tudja-e venni a gyermek segítség nélkül blúzát.
Értékelés: Jó, ha a gyermek fel tudja venni a blúzát. Nem baj, ha a blúz fordítva van.

Irányítás nélkül öltözik
Bemondás is jó. Kérdezzük meg a szülőt, tud-e a gyermek
öltözködni segítség nélkül.
Értékelés: Jó, ha teljesen és helyesen fel tud öltözni
segítség nélkül. Segíteni csak a cipőfűzésnél szabad és
lányoknál ha hátul van gomb vagy cipzár.

Társasjátékot/kártyajátékot játszik
Kérdezzük meg a szülőt, hogy szokott-e a gyermek egyszerű társas- vagy kártyajátékokat
játszani, például "Amerikai hetes" vagy "Ember ne mérgelődj". Emeljük ki, hogy a gyermeknek
értenie kell a játékszabályokat és tényleg játszania kell.
Értékelés: Jó, ha a szülő azt mondja, hogy tényleg érti a játékszabályokat a gyermek
és játszik másokkal, körökre osztva.

Segítség nélkül fogat mos
Kérdezzük meg a szülőt, hogy meg tudja-e mosni a gyermek a fogát segítség vagy 
felügyelet nélkül, beleszámítva a fogkrém fogkefére rakását és a fog megmosását.
Értékelés: Jó, ha a szülő igennel válaszol.

Müzli előkészítése
Kérdezzük meg a szülőt, hogy elő tudja-e készíteni a gyermek a müzlit segítség nélkül
(kivéve a nehezen elérhető tárgyak, pl. tányér, odaadását). A gyermek elő kell tudja
venni a tányért, kanalat, tejet és müzlit, beletölteni a tálba a müzlit és a tejet, anélkül,
hogy sokat mellé öntene. 
Értékelés: Átmegy, ha a szülő szerint meg tudja csinálni a gyermek.



Finom mozgás

Középpontig követ 
A gyermeket a hátára fektetjük. (Ebben a korban az arcát
egyik vagy másik oldalra fordítja. A piros fonalat a gyermek 
arca elé tartjuk kb. 15 cm távolságban. Megrázzuk, hogy
felhívjuk a gyermek figyelmét rá, majd lassan ívben, ill.
félkörösen a gyermek közepe fölött a másik oldalra hozzuk.
Meg lehet állni, hogy ismét megragadjuk a gyermek figyelmét,
aztán folytatjuk az ívet. Háromszor ismételhető - figyeljük
közben a gyermek fejének és szemének mozgását.
Értékelés: Megfelelő, ha a gyermek az ív középpontjáig követi a fonalat csak a szemével, 
vagy a fejével és a szemével is. Győződjünk meg róla, hogy a gyermek felfigyel-e a fonalra és
nem követte, ebben az esetben az értékelés negatív.

Követ a középvonalon túl
A gyermeket a hátára fektetjük, a piros fonalat 15 cm-re
az arca elé tartjuk. Megrázzuk, hogy a gyermek felfigyeljen rá, 
majd lassan ívben a gyermek közepe fölött áthúzzuk a másik
oldalra. Meg lehet állítani, hogy a gyermek ismét figyeljen,
és aztán folytatni az ívet. Háromszor meg lehet csinálni:
figyelni a gyermek fej és szem mozgását.
Értékelés: Jó, ha a gyermek az ív közepén túl követi a fonalat
szemmel, vagy fejjel és szemmel is. Meggyőződünk róla, hogy felfigyelt-e a
fonalra és nem követte - ebben az esetben az eredmény negatív

Megragadja a csörgőt 
Ha a gyermek az asztalon fekszik a hátán, vagy a szülő fogja
a karjában, tegyünk le egy csörgőt úgy, hogy érintse a gyermek
ujjainak hegyét vagy hátát.
Értékelés: Jó, ha a gyermek néhány másodpercre megragadja a csörgőt.

Kezek együtt 
Bemondásra elfogadható. Figyeljük, hogy a gyerek összeérinti-e
a kezét teste közepének magasságában. Ha nem lehet  látni, 
kérdezzük meg a szülőt, hogy megtette-e.
Értékelés: Megfelel, ha a gyermek összeérinti az ujjait a teste 
közepének magasságában. Nem fogadható el, ha ez csak akkor
történik, ha a szülő a karjában tartja és a kezeit összeteszi.

180 fokig követ
A gyermek a hátán fekszik. A fonalat 15 cm-re tartjuk az arca
elé. Megrázzuk, hogy felfigyeljen rá, majd lassan ívben a
gyermek egyik oldaláról a másikra húzzuk a gyermek közepe
fölött. Meg lehet állni és aztán folytatni az ívet, hogy a
gyermek ismét felfigyeljen. Háromszor meg lehet ismételni
a műveletet és figyelni a gyermek fejének és szemének mozgását.
Értékelés: Jó, ha a gyermek fejjel és szemmel is követi a teljes ívet egyik oldaltól a másikig.

Nézi a mazsolát
A gyermeket úgy tartsa a szülő az ölében, hogy a kezeit az asztalra tudja tenni. 
Ejtsünk le egy mazsolát a gyermek előtt, hogy könnyen elérhesse. 
(Olyan felületre kell ejteni, amin jól látszik, pld. fehér papírra). A vizsgáló rámutathat a mazsolára, 
vagy hozzáérhet, hogy a gyermek figyelmét felkeltse.
Nézzük, hogy ránéz-e a gyermek a mazsolára.
Értékelés: Megfelelő, ha a gyermek a mazsolára néz. (Nem jó, ha a mutató kézre, vagy ujjakra néz.)

Tárgy után nyúl
Bemondásra elfogadható. A gyermeket úgy tartsa a szülő ölben,
hogy a könyöke egy vonalban legyen az asztallappal és így
könnyen az asztalra tudja tenni a kezét. (Egy játékot, pld. a csörgőt) az asztalra tesszük
a gyermek számára elérhető távolságban és azt mondjuk, hogy vegye fel.
Értékelés: Jó, ha a játék után nyúl. Nem kell, hogy elérje,
vagy felvegye. Ha nem derül ki, kérdezzük meg a szülőt, hogy tett-e a gyermek ilyent.

Ülve nézi a fonalat
Amíg a gyermek a szülő ölében ül, mutassuk meg neki a piros
fonalat. Ha ránéz, ejtsük úgy el, hogy kiessen a látóköréből.
A vizsgáló ne mozdítsa a karját vagy kezét, csak a fonalat
engedje el.
Értékelés: Jó, ha a gyermek továbbra is arra néz, amerre
eltűnt a fonal, vagy megpróbálja megnézni, hova lett.

Gereblyéző kézmozdulattal eléri a mazsolát
A gyermek a szülő ölében ül, úgy hogy a kezét az asztalra
tudja tenni. Leejtünk egy mazsolát a gyermek előtt, elérhető
távolságban. (Jól látható felületre ejtsük, pl. fehér papírra). 
A vizsgáló rámutathat vagy megérintheti a mazsolát,
hogy a gyermek odafigyeljen. Figyeljük, hogyan veszi fel.
Értékelés: Jó, ha a gyermek gereblyéző mozdulattal felveszi
a mazsolát. Győződjünk meg róla, hogy nem azért tudta felvenni,
mert ragadnak az ujjai. Az is jó, ha mutató és hüvelykujjával
vagy csipesz-szerű fogással veszi fel.

Kockát egyik kézből a másikba rakja
Bemondásra elfogadható. Figyeljük meg, hogy a gyermek egyik
kezéből a másikba teszi-e a kockát. Ezt úgy lehet előidézni,
hogy a vizsgáló egy kockát ad a gyermeknek és aztán egy másodikat 
ugyanabba a kézbe akar adni, amelyikben már van egy.
A gyermek gyakran átteszi a kockát a másik kezébe, hogy a másodikat elvehesse. 
Értékelés: Jó, ha a gyermek a másik kezébe átteszi a kockát és ehhez
nem használja a száját, a testét vagy az asztalt. Ha ez nem látható, kérdezzük meg a szülőt, 
hogy nem szokott-e a gyermek kis tárgyakat egyik kezéből a másikba áttenni.
(Hosszú tárgyak, pld. kanál vagy nyeles csörgő nem számít.)

Ülve fog két kockát
Bemondásra megfelel. Tegyünk két kockát az asztalra a gyermek elé. Mondjuk neki szavakkal, vagy
jelezzük mozdulatokkal, hogy vegye fel a kockákat, ne adjuk oda neki.
Értékelés: Megfelel, ha a gyermek felvesz 2 kockát és egyet
tart egy-egy kezében egyszerre. Ha nem csinálja, kérdezzük
meg a szülőt, hogy felvesz-e a gyermek két tárgyat ilyen módon.

Egymáshoz ütögeti a kezében tartott kockákat
Bemondásra elfogadható.
A gyermek mindkét kezébe kockát teszünk. A vizsgáló biztathatja a gyermeket,
hogy üsse őket, mutatva a mozdulatot, de nem nyúlhat a gyermek kezéhez és
nem ütögetheti helyette.
Megmutatni a saját kezével lehet, a gyermekével nem.
Értékelés: Elfogadható, ha a gyermek önmaga előtt összeüti a
kockákat. Ha nem derül ki, kérdezzük meg a szülőt, hogy összeütött-e már e gyermek játékokat így.

Kockát pohárba tesz
Tegyünk 3 kockát és egy poharat az asztalra a gyermek elé. Bátorítsuk, hogy tegye a kockákat
a pohárba szavakkal vagy mutatással. Többször is meg lehet ismételni a bemutatást.
Értékelés: Jó, ha a gyermek legalább egy kockát a pohárba tesz és elengedi.

Spontán firkál
Bemondásra elfogadható. Egy darab papírt és egy ceruzát a gyermek elé rakunk az asztalon 
elérhető távolságban. A vizsgáló a gyermek kezébe is adhatja a ceruzát.
Értékelés: Megfelel, ha a gyermek egy vagy két jelet céltudatosan csinál a papíron. 
(Nem fogadható el a véletlenül húzott jel vagy a papír döfködése.) Ha nem firkál, kérdezzük meg
a szülőt, hogy firkál-e a gyermek segítség nélkül.

Kiönti a mazsolát az üvegből, miután megmutatták, hogyan kell
Először nézzük meg, hogy a gyerek megcsinálja-e spontánul.
Tegyünk egy mazsolát az üvegbe és mondjuk a gyermeknek, hogy szedje ki.
Ha nem 9nti ki magától, megmutatjuk neki kétszer-háromszor.
Értékelés: Jó, ha kiönti a mazsolát az üvegből, vagy magától,
vagy miután megmutatták neki, hogyan kell. (Ha közvetlenül
szájába önti, vagy ujjal kaparja ki az üvegből, nem fogadható el.)

Torony két kockából
Kockákat teszünk az asztalra a gyermek elé. A vizsgáló biztathatja, hogy tegye őket egymásra,
amilyen magasra tudja. Meg lehet mutatni, hogy kell és/vagy a kezébe is lehet adni a kockákat.
(A nagyon fiatal gyermeket megzavarhatja a sok kocka és könnyebben teljesíti a feladatot,
ha egyszerre csak egy kockát kap.) Háromszor próbálkozhat.
Értékelés: Megfelelő, ha a gyermek egy kockát úgy tesz a másikra, hogy nem esik le.

Torony négy kockából
Kockákat helyezünk a gyermek elé az asztalra. A vizsgáló biztatja, hogy tegye őket egymásra,
amilyen magasra csak tudja. Megmutatja, hogy kell és/vagy odaadja neki a kockákat.
Háromszor próbálkozhat a gyermek.
Értékelés: Jó, ha négy kockát úgy tesz egymásra, hogy nem esnek le.

Torony 6 kockából
6 kockát teszünk a gyermek elé az asztalra. A vizsgáló bíztathatja, hogy tegye őket egymásra, amilyen
magasra csak tudja. Megmutatja, hogy és/vagy odaadja neki a kockákat.
Háromszor próbálkozhat.
Értékelés: Jó, ha a gyermek 6 kockát úgy egyensúlyoz egymáson, hogy nem esnek le.

Torony 8 kockából
8 kockát teszünk a gyermek elé az asztalra. A vizsgáló bíztathatja, hogy tegye őket egymásra, amilyen
magasra csak tudja. Megmutatja, hogy és/vagy odaadja neki a kockákat.
Háromszor próbálkozhat.
Értékelés: Jó, ha a gyermek 8 kockát úgy egyensúlyoz egymáson, hogy nem esnek le.

Függőleges vonalat utánoz (30 fokon belül)
A gyermeket úgy ültetjük az asztalhoz, hogy kényelmesen írhasson. Papírt és ceruzát teszünk eléje,
és azt mondjuk, hogy rajzoljon olyan vonalakat, mint a vizsgáló. Megmutatjuk, hogy kell függőlegeseket
rajzolni. Vigyázzunk, hogy a vonal a gyermek számára valóban függőleges helyzetbe legyen. Nem 
vezetjük a gyermek kezét.
Értékelés: Jó, ha a gyermek egy vagy több, legalább 2,5 cm hosszú vonalat húz, ami nem tér el több,
mint 30 fokkal a függőlegestől. Nem kell, hogy teljesen egyenes vonalak legyenek.

Hüvelykujj mozgatása
Mutassuk meg a gyermeknek egy vagy két kézzel, hogy a kezünket ökölbe szorítjuk 
miközben a hüvelykujjunk felfele áll. Rázzuk csak a hüvelykujjunk. Mondjuk a gyermeknek, hogy
mozgassa csak a hüvelykujját ugyanígy. Ne segítsünk neki, hogy a kezét jó pozícióba tegye.
Értékelés: Jó, ha a gyermek a hüvelykujját mozgatja anélkül, hogy bármelyik másik ujja mozogna
legalább egy kézzel.

Kört másol
Megmutatja a tesztlap hátán a kört. Nem nevezzük meg, nem húzzuk rajta végig a ceruzát vagy az ujjunkat,
hogy megmutassuk, hogy rajzolják. Azt mondjuk a gyermeknek, rajzoljon ugyanolyat, mint a képen.
Értékelés: Jó, minden zárt forma, amit nem folytonos körmozgásokkal firkált.

Embert rajzol 3 részben
Ceruzát és papírt adunk a gyermeknek és felszólítjuk, hogy rajzoljon fiút vagy lányt
(férfit vagy nőt). Ne mondjuk neki, hogy tegyen még részeket a rajzhoz. Ha úgy 
tűnik, hogy befejezte, megkérdezzük, hogy elkészült-e. Ha igent válaszol,
értékeljük a rajzot.
Értékelés: Jó, ha három vagy több testrészt rajzolt. Minden pár (két fül, két szem, stb.)
egy pontot ér, egy pontot ér a nem páros testrész is (fej, nyak, test, stb.). Ha egy páros 
testrésznek hiányzik az egyik fele, nem kap pontot.

Embert rajzol hat részben
Adunk a gyermeknek ceruzát és papírt és felszólítjuk, hogy rajzoljon 
fiút vagy lányt (férfit vagy nőt). Ne mondjuk, hogy még kell valami a rajzhoz.
Ha úgy tűnik, hogy végzett, megkérdezzük, hogy készen van-e.
Ha igent mond, értékeljük a rajzot.
Értékelés: Jó, ha hat vagy több testrészt rajzolt. Minden páros testrész egy pontot ér
(két szem, két fül, stb.) egy-egy pontot ér minden páratlan testrész is (fej, nyak, törzs, stb.)

Keresztet másol
Megmutatjuk a tesztlap hátulján a keresztet, nem vezetjük rajta végig az ujjunkat
vagy ceruzát. Nem is nevezzük meg. Felszólítjuk a gyermeket, hogy rajzolja utána.
Értékelés: Jó, ha a gyermek két vonalat rajzol, amelyek valahol keresztezik egymást.
Nem baj, ha nem egyenesek a vonalak.

Kiválasztja a leghosszabb vonalat
Megmutatjuk a párhuzamos vonalat a tesztlap hátán és megkérdezzük, melyik vonal hosszabb. 
Amikor a gyermek rámutat arra a vonalra, amit hosszabbnak gondol felülről lefelé fordítjuk a 
lapot és megint megkérdezzük legalább háromszor ismételjük.
Értékelés: Jó, ha 3-szor egymásután a jó vonalat választja.
Ha nem sikerül, még háromszor meg kell próbálni. Ha hat próba közül ötben a jót választja,
elfogadható. Csak az számít, ha 3 alaklomból 3-szor vagy 6 alkalomból 5-ször jót választ.

Négyszöget másol
Megmutatjuk a tesztlap hátán a négyszöget. Nem nevezzük meg,
nem húzzuk utána ujjal vagy ceruzával. Felszólítjuk a gyermeket,
rajzoljon olyat, mint a képen van.
Értékelés: Jó, ha 4 derékszögű figurát rajzol úgy, hogy nem
mutatták meg előzőleg, hogyan kell. Egymást metsző vonalak
alkotják a sarkokat. Ne legyenek hegyesek vagy legömbölyítettek.

Bemutatott négyszöget utánoz
Először próbáljuk ki, hogy le tudja-e másolni képről előrajzolás nélkül. Megmutatjuk a négyszöget a tesztlap
hátán. Nem nevezzük meg és nem húzzuk utána ceruzával, vagy ujjunkkal. Azt mondjuk a gyermeknek, 
hogy rajzoljon ugyanolyat. Ha nem tudja lemásolni a rajzot, a vizgáló megmutatja, hogyan kell rajzolni:
mindig két-két szemben lévő oldalát rajzoljuk meg és nem folyamatosan egy mozdulattal, mert akkor
a gyerek kereknek nézheti.
Értékelés: Jó, ha négy derékszögű sarokkal rajzolja meg a
formát. A vonalak túlmehetnek egymáson, de a szögek nagyjából
legyenek derékszögek, ne legyenek legömbölyítve, vagy hegyesek.



BESZÉD

Csengőre reagál
Úgy tartjuk a csengőt, hogy a gyermek ne lássa (oldalt, kissé a füle mögött).
Csendesen megrázzuk. Ha a gyerek nem mutatja, hogy észrevette, próbáljuk meg
még egyszer a kísérlet folyamán.Értékelés: Megfelel, na a gyermek bármilyen módon mutatja,
hogy hallotta a csengőt, pl. szemmozgás, légzés tempójának megváltozása,   
vagy bármi egyéb változás a viselkedésében.

Vokalizálás - sírás nélkül
Bemondásra elfogadható. A kísérlet alatt figyeljük, hogy ad-e más hangokat, mint sírást, pl. gőgicsél.
Értékelés: Megfelel, ha a gyermek ad más hangokat is mint a sírás.
 Ha nem halljuk, kérdezzük meg a szülőt, hogy csinálja-e.
 
 "U-u", "Á-á"
 Hallgassuk meg, hogy a gyermek kiad-e magánhangzókat, pl. "u-u", "á-á". Ha ezek a hangok
 nem hallhatóak kérdezzük meg a szülőt, hogy hallat-e ilyen hangokat a gyermek.
 Értékelés: Jó, ha magánhangzókat hallat a gyermek.
 
 Nevet
Bemondásra elfogadható.
Figyeljük a kísérlet alatt, hogy nevet-e hangosan.
Értékelés: Jó, ha csiklandozás nélkül nevet hangosan. 
Ha nem halljuk, kérdezzük meg a szülőt, hogy csinálj-e a gyermek.

Visít
Bemondásra elfogadható.
Figyeljük, hogy a kísérlet folyamán a gyermek ad-e vidám, magas visító hangokat.
Értékelés: Elfogadható, ha a gyermek ad ilyen hangokat. Ha nem, kérdezzük meg a szülőt.

Csörgő hang felé fordul
Álljon a gyermek mögé, miközben az a szülő felé fordulva ül a szülő ölében vagy a földön.
Ha szükséges kérje a szülőt, hogy egy piros madzaggal vonja el a gyermek figyelmét.
Tegyen egy kockát egy pohárba, aminek a tetejét elzárja kezével. Vigye a poharat 
20-30 centire a gyermek fülétől, a látószögén kívül. Rázza gyengéden a poharat, hogy
az halk hangot adjon. ismételje a másik fülnél is.
Értékelés: Jó, ha a gyermek reagál odafordulással mindkét fülnél.

Hang felé fordul
Ha a gyermek a szülő ölében vagy ez asztalon a szülővel szemben ül,
 közelítsük meg a gyermek mindkét fülétől legfeljebb 20 cm-re.
 Suttogjuk a gyermek nevét többször, de ügyeljünk, hogy a lélegzetünk ne érje a gyermeket,
 mert akkor arra fordulhat és nem a hang felé. Legfeljebb három próba.
Értékelés: Jó, ha a gyermek a hang irányába fordul.

Szótagokat mond
Hallgassuk a gyermeket, hogy mond-e egy magánhangzóból és egy mássalhangzóból álló
szótagokat, pl. "ba", "da", "ga", "ma". Ha nem, kérdezzük meg a szülőt, hogy előfordult-e már.
Értékelés: Jó, ha hallunk ilyeneket vagy a szülő igennel válaszolt.

Beszédhangokat utánoz
Bemondásra elfogadható. Figyeljük meg, hogy a gyermek utánozza-e a szülő
 vagy a vizsgáló által kiadott hangokat.
Értékelés: Elfogadható, ha a gyermek olyan hangokat hallott,
 mint amilyeneket a megelőző percben hallott. Ha nem halljuk, kérdezzük meg a szülőt.

Nem specifikus pa-pa vagy ma-ma
Bemondásra elfogadható.
Figyeljük, mondja-e a gyermek, hogy pa-pa, vagy ma-ma a kísérlet folyamán.
Értékelés: Elfogadjuk, hogy akár pa-pa-t akár ma-ma-t mond.
Nem kell hogy egy szülőre vonatkoztassa. Ha nem halljuk, kérdezzük
meg a szülőt.

Szótagok összekapcsolása
Hallgassuk, hogy a gyermek megismétli-e ugyanazt a szótagot 3 vagy több alkalommal,
pl. "dadadada" vagy "gagagaga". Ha nem halljuk, kérdezzük
meg a szülőt.
Értékelés: Jó, ha a gyermek ilyen hangokat ad ki vagy a szülő igennel válaszol.

Értelmetlen beszéd
A vizsgálat közben figyeljük, hogy a gyermek "beszélget"-e saját magával
szüneteket és hangnemeket használva, értelmetlen szavakkal. Ha ez nem észrevehető,
kérdezzük meg a szülőt, hogy szokott-e a gyermek "beszélgetni" önmagával úgy,
mintha az ismeretlen nyelvű beszédnek hangzana.
Értékelés: Jó, ha a gyermek "beszélget" vagy a szülő igennel válaszol.

Specifikus pa-pa és ma-ma
Bemondásra elfogadható.
Figyeljük meg, hogy a gyermek mondja-e az apjának pa-pa vagy
az anyjának, hogy ma-ma a kísérlet alatt.
Értékelés: Elfogadjuk, ha e gyermek akár pa-pá-t akár a ma-má-t helyesen használja
az apjára vagy anyjára. Ha nem halljuk, kérdezzük meg a szülőt.

Egy szót mond
Kérdezzük meg a szülőt, hogy hány szót ismer a gyermek és mik ezek.
Értékelés: Jó, ha a gyermek ismer legalább egy szót ami nem "mama", "papa" vagy egy 
családtag vagy háziállat neve.

Két szót mond
Kérdezzük meg a szülőt, hogy hány szót ismer a gyermek és mik ezek.
Értékelés: Jó, ha a gyermek ismer legalább két szót ami nem "mama", "papa" vagy egy 
családtag vagy háziállat neve.

Három szót mond
Kérdezzük meg a szülőt, hogy hány szót ismer a gyermek és mik ezek.
Értékelés: Jó, ha a gyermek ismer legalább három szót ami nem "mama", "papa" vagy egy 
családtag vagy háziállat neve.

Hat szót mond
Kérdezzük meg a szülőt, hogy hány szót ismer a gyermek és mik ezek.
Értékelés: Jó, ha a gyermek ismer legalább hat szót ami nem "mama", "papa" vagy egy 
családtag vagy háziállat neve.

Két képre mutat
Mutasson képeket a gyermeknek, majd kérje meg, hogy mutasson a madárra, emberre, kutyára,
macskára. Egyszerre csak egy szót kérdezzen, várja meg a válaszát, majd mutasson a
következő képre.
Értékelés: Jó, ha legalább 2 képre helyesen mutat.

Szavakat kapcsol
Hallgassuk a gyermeket, hogy összekapcsol-e legalább két szót, hogy egy értelmes 
szóösszetételt kapjon, ami egy tevékenységet jelez, ha nem, kérdezzük meg a szülőt.
Értékelés: Jó, ha halljuk a gyermeket szóösszetételt használni vagy a szülő igennel válaszol.
Nem számít: "pá-pá", stb.

Egy képet megnevez
Mutassunk a gyermeknek képeket. Mutassunk egy képre és kérdezzük meg, "Mi ez?"
Értékelés: Jó, ha a gyermek az állat, személy vagy tárgy nevét használja a megfelelő képre. 
Az emberre elfogadható válasz az "apu" vagy "fiú".

Hat testrészt megnevez
Mutassunk egy babát a gyermeknek, majd mondjuk neki, hogy "Mutasd meg a baba
orrát, szemét, fülét, száját, kezét, lábát, hasát, haját.", egyszerre csak egyet kérve.
Értékelés: Jó, ha a gyermek helyesen mutat hat testrészre.

Négy képre mutat
Mutasson képeket a gyermeknek, majd kérje meg, hogy mutasson a madárra, emberre, kutyára,
macskára. Egyszerre csak egy szót kérdezzen, várja meg a válaszát, majd mutasson a
következő képre.
Értékelés: Jó, ha legalább 4 képre helyesen mutat.

Beszéd félig érthető
A vizsgálat alatt figyelje megy, hogy a gyermek beszéde mennyire érthető (kiejtés, hangsúly,
érthető szavak). 
Értékelés: Jó, ha legalább fele érthető a gyermek beszédének.

Négy képet megnevez
Mutassunk a gyermeknek képeket. Mutassunk egy képre és kérdezzük meg, "Mi ez?"
Értékelés: Jó, ha a gyermek legalább 4 állat, személy vagy tárgy nevét használja a megfelelő képre. 
Az emberre elfogadható válasz az "apu" vagy "fiú".

Két cselekvést ismer
Mutasson képeket a gyermeknek állatokról és kérdezze: "Melyik repül?", "Melyik mondja miau?" ...
Értékelés: Sikeres, ha ötből legalább 2 kérdésre jól válaszol.

Két melléknevet ismer
A gyermeknek a következő kérdéseket tesszük fel, egyszerre egyet: "Mit csinálsz, ha fáradt vagy?”
(aludni megyek, leülök, pihenek)
"Mit csinálsz, ha fázol?" (kabátot veszek, bemegyek, meggyújtom a kályhát).
Nem fogadható el, ha a gyermek azt feleli: köhögök, gyógyszert kapok vagy bármi mást mond,
ami arra vonatkozik, hogy megfázott. Ebben az esetben nem értette a kérdést.
"Mit csinálsz, ha éhes vagy?”(eszem, vacsorázom, kérek valamit enni.)
Értékelés: Elfogadható, ha gyerek logikusan felel a három kérdésből kettőre.
Néhány jó válaszra adtunk példát.

Egy színt megnevez
Bemondásra elfogadható. Egy piros, kék, zöld és sárga kockát leteszünk a gyermek elé 
az asztalra. Kérjük a gyermeket, hogy mutasson a pirosra, vagy adja oda, aztán a 
kékre, stb. Ha a gyermek a kockát a vizsgálónak adja vissza kell tenni
az asztalra, csak azután kérni a következőt. Nem közöljük a gyermekkel, hogy jó-e a válasza 
és nem kell megneveznie a színeket.
Értékelés: Jó, ha 4 színből 1 jót választ. Ha nem csinálja, kérdezzük meg a szülőt.

Két tárgyat használ
Kérdezzük meg a gyermektől egyenként, hogy: "Mit csinálsz a pohárral?", "Mire való a szék?",
"Mit csinálsz a ceruzával?"
Értékelés: Jó, ha a gyermek 3 kérdésből kettőre helyesen válaszol. A helyes válasz tartalmazza 
a megfelelő igéket, pl. inni, ülni, írni. 

Egy kockát megszámol
Tegyünk 8 kockát az asztalra és egy papírt melléjük. Kérjük meg a gyermeket, hogy tegyen egy 
kockát a lapra. Amikor a gyermek kész van kérdezzük meg tőle, hány kocka van a lapon.
Értékelés: Jó, ha a gyermek egy kockát tett a lapra és azt mondta, hogy egy kocka van a papíron.

Három tárgyat használ
Kérdezzük meg a gyermektől egyenként, hogy: "Mit csinálsz a pohárral?", "Mire való a szék?",
"Mit csinálsz a ceruzával?"
Értékelés: Jó, ha a gyermek 3 kérdésből háromra helyesen válaszol. A helyes válasz tartalmazza 
a megfelelő igéket, pl. inni, ülni, írni. 

Négy cselekvést ismer
Mutasson képeket a gyermeknek állatokról és kérdezze: "Melyik repül?", "Melyik mondja miau?" ...
Értékelés: Sikeres, ha ötből legalább 4 kérdésre jól válaszol.

Beszéd teljesen érthető
A vizsgálat alatt figyelje megy, hogy a gyermek beszéde mennyire érthető (kiejtés, hangsúly,
érthető szavak). 
Értékelés: Jó, ha teljesen érthető a gyermek beszéde.

Négy ragot ismer
Álljon a gyermekkel az asztal mellé, adjon neki egy kockát, majd mondja neki a következőket,
egyszerre csak egyet: "Tedd a kockát az asztalra", "Tedd a kockát az asztal alá.", "Tedd a kockát elém.",
"Tedd a kockát mögém.". Az utasítások között vegyük fel a kockát. 
Értékelés: Jó, ha a gyermek mind a négy utasítást helyesen hajtja végre.

Négy színt megnevez
Bemondásra elfogadható. Egy piros, kék, zöld és sárga kockát leteszünk a gyermek elé 
az asztalra. Kérjük a gyermeket, hogy mutasson a pirosra, vagy adja oda, aztán a 
kékre, stb. Ha a gyermek a kockát a vizsgálónak adja vissza kell tenni
az asztalra, csak azután kérni a következőt. Nem közöljük a gyermekkel, hogy jó-e a válasza 
és nem kell megneveznie a színeket.
Értékelés: Jó, ha 4 színből 4 jót választ. Ha nem csinálja, kérdezzük meg a szülőt.

Öt szót meghatároz
A gyermek figyeljen a vizsgálóra. Azt mondjuk neki: 
"Fogok mondani egy szót és te megmondod mi az." Egy szót kérdezünk
egy időben. "Mi a labda/ tó/ íróasztal/ ház/ banán/ függöny/ plafon/ sövény/ járda?"
Mindegyik szót háromszor meg lehet kérdezni. Várjuk meg a választ minden szó után.
Értékelés: Jó, ha a 9 szóból ötöt meghatároz a következők szerint: 
1. használat, 2. forma, 3. amiből készül, vagy 4. általános kategória. Pl. a banán "gyümölcs" és
nem sárga vagy banánhéj.

Három melléknevet ismer
A gyermeknek a következő kérdéseket tesszük fel, egyszerre egyet: "Mit csinálsz, ha fáradt vagy?”
(aludni megyek, leülök, pihenek)
"Mit csinálsz, ha fázol?" (kabátot veszek, bemegyek, meggyújtom a kályhát).
Nem fogadható el, ha a gyermek azt feleli: köhögök, gyógyszert kapok vagy bármi mást mond,
ami arra vonatkozik, hogy megfázott. Ebben az esetben nem értette a kérdést.
"Mit csinálsz, ha éhes vagy?”(eszem, vacsorázom, kérek valamit enni.)
Értékelés: Elfogadható, ha gyerek logikusan felel a három kérdésre.
Néhány jó válaszra adtunk példát.

Öt kockát megszámol
Tegyünk 8 kockát az asztalra és egy papírt melléjük. Kérjük meg a gyermeket, hogy tegyen öt 
kockát a lapra. Amikor a gyermek kész van kérdezzük meg tőle, hány kocka van a lapon.
Értékelés: Jó, ha a gyermek öt kockát tett a lapra és azt mondta, hogy öt kocka van a papíron.

Két ellentétet ismer
Ügyeljünk, hogy a gyermek odafigyeljen, majd egy-egy 
mondatot mondunk egymásután - megvárjuk, amíg a gyermek kiegészíti.
"A tűz forró, a jég....." (hideg, hűvös, fagyos; nem vizes, olvad vagy víz)
"Mama nő, papa....."(férfi. Nem papa, fiú, férj)
"A ló nagy, az egér ..... "(kicsi, apró, pici)
Ha kell, mindegyik mondatot háromszor meg lehet ismételni.
Értékelés: Jó, ha a három analógiából kettőre helyes ellentétes szót mond a gyermek.

Hét szót meghatároz
A gyermek figyeljen a vizsgálóra. Azt mondjuk neki: 
"Fogok mondani egy szót és te megmondod mi az." Egy szót kérdezünk
egy időben. "Mi a labda/ tó/ íróasztal/ ház/ banán/ függöny/ plafon/ sövény/ járda?"
Mindegyik szót háromszor meg lehet kérdezni. Várjuk meg a választ minden szó után.
Értékelés: Jó, ha a 9 szóból hetet meghatároz a következők szerint: 
1. használat, 2. forma, 3. amiből készül, vagy 4. általános kategória. Pl. a banán "gyümölcs" és
nem sárga vagy banánhéj.



NAGYMOZGÁS

Szimmetrikus mozgások
A háton fekvő vagy a szülő által tartott gyermek láb és kar mozgásait figyeljük. 
Értékelés: Jó, ha a gyermek egyformán mozgatja karját és lábát
(Nem jó, ha az egyik kar vagy láb nem mozog annyira, mint a másik.)

Hason fejét emeli
Bemondás is jó. Hason fektetjük a babát lapos felületen.
Értékelés: Jó, ha a gyermek egy pillanatra felemeli a fejét úgy, hogy az álla az asztallap
(a felület) fölé kerül anélkül, hogy az egyik vagy másik oldalra fordulna.

Hason fejét 45°-os szögig emeli
A gyermeket hason fektetjük lapos felületen.
Értékelés: Jó, ha a gyermek felemeli a fejét úgy, hogy az arca kb. 45o -os szöget alkosson
a lapos felülettel.

Hason fejét 90°-os szögig emeli
Fekszik a gyerek a hasán lapos felületen.
Értékelés: Jó, ha a gyerek felemeli a fejét és mellkasát úgy, hogy az arca 90 fokos szöget 
alkot a lapos felülettel.

Fejét egyenesen tartva ül
Tartsuk a gyermeket ülő helyzetben.
Értékelés: Jó, ha a gyermek egyenesen feltartja a fejét úgy, hogy nem billen.  
(Rossz, ha csak pár pillanatig tartja a fejét és utána a mellére vagy oldalt ejti.)

Karjára támaszkodva mellkasát emeli
Fektessük a gyermeket a hasára lapos felületen.
Értékelés: Jó, ha a gyermek felemeli a fejét és a mellkasát kinyújtott kezére
vagy alkaljára támaszkodva, arccal egyenesen előre nyúlva.

Forog
Bemondás is jó.
A vizsgáló nézze meg vagy kérdezze meg, hogy a gyermek fordul-e
hátáról a hasára vagy a hasáról a hátára.
Értékelés: jó, ha a gyerek kétszer vagy többször (nem véletlenül) teljesen átfordul 
mindkét oldalára, nemcsak az oldalára és vissza.

Ülőhelyzetbe húzva nem lóg hátra a feje
Hátára fektetjük. Kezénél vagy csuklójánál fogva szelíden ülőhelyzetbe húzzuk. 
Nem szabad gyorsan húzni, nehogy a feje hátul maradjon.
Értékelés: Jó, ha a feje egyetlen pillanatig sem lóg hátra,
amíg felhúzzuk.

Támasz nélkül ül
Tartsuk a gyermeket ülő helyzetben az asztalon. Győződjünk meg róla.
 hogy nem eshet le, majd lassan engedjük el.
Értékelés: Jó, ha 5 mp-ig vagy tovább ül egyedül. A gyermek kezét a lábára
 vagy az asztalra teheti támasztékul.

Kapaszkodva állva marad
Bemondás is jó. Állítsuk fel a gyermeket, hogy meg tudjon kapaszkodni egy tárgyban(nem emberben).
Értékelés: Jó, ha e gyerek 5 mp-ig vagy tovább áll kapaszkodva. He nem csinálja, kérdezzük meg a szülőt.

Kapaszkodva feláll 
Bemondás is jó. Nézzük meg vagy kérdezzük meg a szülőt, hogy fel tud-e
állni egy szilárd tárgyba kapaszkodva (pl. ágyrács, székláb, asztal), anélkül,
hogy valaki segítene neki.
Értékelés: jó, ha a gyerek fel tud állni.

Önállóan felül
Bemondás is jó. Nézzük meg vagy kérdezzük meg, hogy a gyermek fel tud-e ülni.
Értékelés: Jó, ha igen, akár látjuk, bemondásra. 

Két másodpercig áll
Bemondás is jó. Állítsuk a földre a gyermeket. Amikor úgy látjuk, hogy az 
egyensulyát megtalálta, engedjük el. 
Értékelés: Jó, ha megáll egyedül kettő vagy több mp-ig. 
Ha nem csinálja, kérdezzük meg a szülőt, hogy képes-e rá.

Önállóan áll
Bemondás is jó. Állítsuk a földre a gyermeket. Ha úgy látjuk, hogy megvan az egyensúlya, engedjük el.
Értékelés: Jó, ha legalább 10 mp-ig megáll önállóan. Ha nem látjuk kérdezzük meg.

Lehajol és felegyenesedik
Bemondás is jó. Amikor a gyermek támaszték nélkül, önállóan áll a földön,
tegyünk elé egy kis játékot a földre és mondjuk, hogy vegye fel.
Értékelés: jó, ha le tud hajolni a játékot felvenni és felegyenesedni.

Jól jár
Bemondás is jó. Nézzük meg, hogy jó-e az egyensúlya és ritkán esik el járás közben.
Értékelés: Jó, ha nehézség nélkül jár és nem billen egyik oldaláról a másikra.
Ha nem csinálja kérdezzük meg a szülőt.

Hátrafelé jár
Bemondás is jó. Mondjuk a gyermeknek, hogy menjen hátrafelé.
A vizsgáló megmutatja neki, hogy kell.
Értékelés: Jó, ha 2 vagy több lépést megy hátra. Ha nem látjuk, kérdezzük meg a szülőt,
hogy megy-e otthon hátra felé, pl. amikor egy játékot húz.
 
Szalad
Bátorítsuk a gyermeket, hogy fusson, például egy labdát dobjunk neki, hogy kövesse azt.
Értékelés: Jó, ha a gyermek tud futni, megbotlás nélkül.

Lépcsőn felfele megy
Bemondás is jó. Kérdezzük meg a szülőt, hogy jut föl a gyermek a lépcsőn.
Értékelés: jó, ha felfele lép és nem mászik. Kapaszkodhat a falba vagy a korlátba, de emberbe nem.

A labdába belerúg
Bemondás is jó. Rakjunk egy labdát 15 cm-re az álló gyerek elé. 
Mondjuk, hogy rúgjon bele. Megmutatjuk hogyan kell.
Értékelés: Jó, ha belerúg úgy, hogy nem kapaszkodik semmibe. 
Ha nem látjuk, kérdezzük meg, hogy rúg-e otthon egy hasonló méretű labdát a gyerek fele.

Egy helyben ugrik
Mondjuk a gyermeknek, hogy ugráljon. Meg is mutathatjuk neki. 
Értékelés: Jó, ha a gyermek egy időben mindkét lábát felemeli a földről mérhető távolságra. 
Nem kell ugyanoda visszaérkeznie oda ahonnan indult. 
Nem futhat ugrás előtt, nem is kapaszkodhat semmibe.

Felfelé dobja a labdát
Mondjuk a gyereknek, hogy dobja a labdát a vizsgálónak alulról felfelé dobva. Meg lehet mutatni hogyan kell.
Értékelés: elfogadjuk, hogy a gyerek legalább 92 cm-re áll a vizsgálótól és tőle egy  
karnyújtásnyira a térde és az arca közötti magasságba dobja. Nem fogadjuk el, ha a 
gyermek nem hajlandó a vizsgáló felé dobni a labdát, hanem állandóan a vele ellentétes irányba dob.

Távolugrás helyből
Egy tesztlapot teszünk a padlóra és megmutatjuk a gyermeknek, hogy kell helyből átugrani (20 cm),
és felszólítjuk, hogy ugorjon át. Háromszor próbálhat.
Értékelés: Elfogadjuk, ha egyszerre mindkét lábbal együtt átugorja a tesztlapot. 
(Ha csak egy lábbal ugorja át, nem jó.)

Féllábon egyensúlyoz egy másodpercig
Megmutatjuk a gyermeknek, hogy kell féllábon állni kapaszkodás nélkül és felszólítjuk, 
hogy csinálja. Ha lehet, órával mérjük. Háromszor kell próbálnia.
Értékelés: Jó, ha a 3 esetből 2 alkalommal legalább 1 másodpercig áll féllábon.

Féllábon egyensúlyoz két másodpercig
Megmutatjuk a gyermeknek, hogy kell féllábon állni kapaszkodás nélkül és felszólítjuk, 
hogy csinálja. Ha lehet, órával mérjük. Háromszor kell próbálnia.
Értékelés: Jó, ha a 3 esetből 2 alkalommal legalább 2 másodpercig áll féllábon.

Féllábon ugrál
Megmondjuk a gyermeknek, hogy ugráljon féllábon. Meg is
mutatjuk neki, hogy kell.
Értékelés: Jó, ha a gyermek legalább kétszer egymásután ugrál féllábon, akár helyben,
akár távolságra úgy, hogy nem kapaszkodik semmibe.

Féllábon egyensúlyoz három másodpercig
Megmutatjuk a gyermeknek, hogy kell féllábon állni kapaszkodás nélkül és felszólítjuk, 
hogy csinálja. Ha lehet, órával mérjük. Háromszor kell próbálnia.
Értékelés: Jó, ha a 3 esetből 2 alkalommal legalább 3 másodpercig áll féllábon.

Féllábon egyensúlyoz négy másodpercig
Megmutatjuk a gyermeknek, hogy kell féllábon állni kapaszkodás nélkül és felszólítjuk, 
hogy csinálja. Ha lehet, órával mérjük. Háromszor kell próbálnia.
Értékelés: Jó, ha a 3 esetből 2 alkalommal legalább 4 másodpercig áll féllábon.

Féllábon egyensúlyoz öt másodpercig
Megmutatjuk a gyermeknek, hogy kell féllábon állni kapaszkodás nélkül és felszólítjuk, 
hogy csinálja. Ha lehet, órával mérjük. Háromszor kell próbálnia.
Értékelés: Jó, ha a 3 esetből 2 alkalommal legalább 5 másodpercig áll féllábon.

Zsinórjárás
Mutassuk meg a gyermeknek ezt a járást, a hátul levő láb ujjai érintik az elől levő láb sarkát.
Így járjunk 8 lépést (hasonlíthatjuk a kötéltáncoshoz is). 
Többször is megmutathatjuk. Háromszor kell próbálkozzon.
Értékelés: Jó, ha a gyermek négy vagy több lépést egyenes vonalban tesz meg úgy, 
a sarka legfeljebb 2 cm-re lehet a másik láb ujjától és a három próbálkozásból két esetben sikeres.

Féllábon egyensúlyoz hat másodpercig
Megmutatjuk a gyermeknek, hogy kell féllábon állni kapaszkodás nélkül és felszólítjuk, 
hogy csinálja. Ha lehet, órával mérjük. Háromszor kell próbálnia.
Értékelés: Jó, ha a 3 esetből 2 alkalommal legalább 6 másodpercig áll féllábon.
