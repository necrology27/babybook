
- 24 -

15. Tisztán csipeszfogással fogja meg a mazsolát
(Mazsolát hüvelyk és mutatóujja közé fogja)
A szülő ölében érje el az asztalt, hogy rá tudja tenni a kezét. Egy mazsolát ejtünk el előtte könnyen
elérhető távolságban. (Kontrasztos felületre, pld. fehér papírra.)
A vizsgáló rámutathat a mazsolára, vagy hozzáérhet, hogy a gyerek figyeljen rá.
Nézzük, hogyan veszi fel a mazsolát.
Értékelés: Jó, ha a gyermek az egész kezével közelíti meg a mazsolát és a hüvelyk és mutatóujj
végével veszi fel.

16. Spontán firkál
Bemondásra elfogadható. Egy darab papírt és egy ceruzát a gyermek elé rakunk az asztalon 
elérhető távolságban. A vizsgáló a gyermek kezébe is adhatja a ceruzát.
Értékelés: Megfelel, ha a gyermek egy vagy két jelet céltudatosan csinál a papíron. 
(Nem fogadható el a véletlenül húzott jel vagy a papír döfködése.) Ha nem firkál, kérdezzük meg
a szülőt, hogy firkál-e a gyermek segítség nélkül.

17. Két kockából torony 
Kockákat teszünk az asztalra a gyermek elé. A vizsgáló bíztathatja, hogy tegye őket egymásra,
amilyen magasra tudja. Meg lehet mutatni, hogy kell és/vagy a kezébe is lehet adni a kockákat.
(A nagyon fiatal gyermeket megzavarhatja a sok kocka és könnyebben teljesítni a feladatot,
ha egyszerre csak egy kockát kap.) Háromszor próbálkozhat.
Értékelés: Megfelelő, ha a gyermek egy kockát úgy tesz a másikra, hogy nem esik le.

Stencilsz.: 3210/83/KKné.
Példánysz.: 110.